Od czasu do czasu każdy potrzebuje jakiejś zmiany w swoim życiu. Wcale nie musi ona być radykalna – dla jednych wystarczająca będzie zmiana koloru ścian, dla innych kupno nowej pary butów, a dla jeszcze innych wymienienie ekspresu do kawy. Są jednak tacy, którzy raz na jakiś czas marzą o zmianie samochodu na nowy lepszy, bardziej komfortowy, z lepszymi osiągami. Aby móc cieszyć się każdym dniem i każdym przejechanym kilometrem.

Na rynku motoryzacyjnym dostępny jest szeroki wachlarz aut znanych i renomowanych marek, jednak na wyjątkową uwagę zasługuje w ostatnim czasie Volvo. Nie ma ona sobie równych - jest znane i cenione za auta stworzone z myślą o bezpieczeństwie i wygodzie. Marka ta jest rozpoznawalna na całym świecie, zdobyła wiele wyróżnień, które świadczą o jakości, jaką prezentuje w swoich prijektach.

Stylowe auto w atrakcyjnej cenie
Jedną z nowszych propozycji producenta Volvo jest samochód miejski Volvo V40, dostępny w różnych wariantach. Propozycji tej można się przyjrzeć na stronie https://www.volvocars.com/pl/modele/nowe-modele/v40. Co ciekawe, można sobie samemu stworzyć wymarzony samochód, korzystając z dostępnych w wariancie opcji.

To wyjątkowy model, który zaspokoi wszystkie, nawet najbardziej wygórowane oczekiwania. To samochód typu hatchback, pięciodrzwiowy, ze składanymi tylnymi siedzeniami, co powiększa przestrzeń wewnątrz pojazdu. To, co go wyróżnia, to niezwykle elegancki i smukły kształt. Auto to zostało stworzone z myślą o poruszaniu się po dużym mieście, posiada do tego niezbędne technologie, które uprzyjemnią każdą podróż.

Nowoczesny design
Volvo V40 już z dużej odległości przykuwa uwagę, a to dlatego, że ma piękną sylwetkę i ciekawe oświetlenie. Model ten jest dostępny w bogatej gamie kolorystycznej, wszystkie pojazdy mają karoserię wykończoną na wysoki połysk. Nowością jest odcień Denim Blue, który jest wyrazisty i elegancki. W aucie zwracają również uwagę reflektory LED, które mają nietypowy kształt „młota”. Przez to sylwetka samochodu nabiera innego wymiaru. W tym modelu zastosowano innowacyjny typ grilla, który odróżnia go od innych samochodów. Również i wzory obręczy kół zostały w tym wypadku zmienione, przez co pojazd nabrał całkiem nowego charakteru.

Wnętrze dopieszczone w najdrobniejszych szczegółach
Samochód Volvo V40 ma duże i przestronne wnętrze. Jest ono wykończone z wielkim smakiem jasną tapicerką w stylu skandynawskim, z ciemnymi dodatkami. W środku nie brakuje wygodnych, składanych foteli, z funkcją podgrzewania, ani inteligentnego oświetlenia. Ciekawym dodatkiem jest duży, panoramiczny, szklany dach, który dostarcza niesamowitych wrażeń podczas jazdy. Dzięki niemu ma się szerszą perspektywę widzenia otoczenia.

W standardowym wyposażeniu znajduje się między innymi:
- klimatyzacja elektronicznie sterowana,
- tempomat,
- komputer pokładowy,
- elektryczne wspomaganie kierownicy,
- 7 poduszek powietrznych, rozmieszczonych w różnych miejscach samochodu,
- sygnalizacja niezapiętych pasów, co podwyższa bezpieczeństwo pasażerów,
- podświetlane lusterka,
- sterowanie audio na kierownicy,
- immobilizer,
- elektrycznie sterowane szyby,
- podświetlany schowek,
- uchwyty na kubki,
- skórzane obicie drążka hamulca ręcznego,
- zestaw naprawczy kół.

Specyfikacja, czyli kilka istotnych parametrów
Volvo V40 jest dostępny w kilku wariantach, w zależności między innymi od rodzaju jednostki napędowej pod maską. Na ogół jednak pojemność skokowa silnika ma 1969 cm3, a jej maksymalna moc wynosi od 120 KM do 150 KM. Prędkość obrotowa to 3750 obrotów na minutę, a skok tłoka 93,2 mm. Ten model Volvo ma napęd na przednie koła i 4 cylindry silnika. Rodzaj paliwa zalecany do tego pojazdu to olej napędowy lub benzyna. Samochód posiada też manualną albo automatyczną skrzynię biegów - do wyboru.

Dodatkowe zabezpieczenia, czyli wszystko dla bezpieczeństwa
W najnowszych pojazdach Volvo zainstalowano nowoczesne instalacje i technologie, które nie tylko podnoszą komfort podróżowania, ale też zapewniają kierowcy i pasażerom bezpieczeństwo podczas jazdy. Na szczególne wyróżnienie zasługuje system IntelliSafe Standard, któremu warto się bliżej przyjrzeć. W skład tego systemu wchodzi bowiem kilka interesujących elementów.

Bezpieczna klatka - nadwozie samochodu jest tak skonstruowane, by ochronić pasażerów i kierowcę przed ryzykiem zgniecenia. Niezwykle wytrzymałe ramy samochodu niwelują ryzyko uszkodzenia ciała podczas wypadku. Przednia część nadwozia jest na tyle stabilna, że przyjmuje na siebie całą energię zdarzenia i zatrzymuje ją w tym miejscu.
Pasy bezpieczeństwa ze specjalnymi napinaczami - pasy są trzypunktowe, wygodne i solidnie trzymają kierowcę i pasażera w chwili wypadku, chroniąc przed wypadnięciem przez szybę.
City Safety - nowoczesna technologia, dzięki której samochód podczas wolnej jazdy po mieście sam wyszukuje zagrożenie na drodze i w razie czego automatycznie hamuje, chroniąc kierowcę i pasażera przed kolizją
Poduszka powietrzna dla pieszych - w razie zderzenia z pieszym, spod maski wysuwa się poduszka powietrza, która osłania przednią szybę
Inne dodatkowe zabezpieczenia to m.in. automatyczne hamowanie po kolizji, łamana kolumna kierownicy, układ chroniący przed skutkami przewrócenia ROPS, światło hamowania awaryjnego, kurtyna powietrzna oraz system ograniczający skutki zderzenia bocznego SIPS.

Auta marki Volvo to ogromna moc ukryta pod maską. To również bezpieczeństwo na drogach w każdej podróży, wygoda i wiele ciekawych udogodnień dla kierowcy i pasażera. To samochód, w który warto zainwestować i cieszyć się nim każdego dnia – a model Volvo V40 jest po prostu tego najlepszym dowodem.